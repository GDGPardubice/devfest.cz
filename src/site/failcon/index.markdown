---
layout: default
title: "GBG Failcon"
---

<h1><img src="/imgs/gbg-failcon.png" width="182" height="150" alt="GBG FailCon" /></h1>

Co je školným úspěšných lidí? Epic #fails. Není vzletu, který by nebyl provázen pády, není úspěchu, který by se obešel bez neúspěchů. Několik odvážných a úspěšných lidí se přijde podělit o tuto část své cesty a ukázat, že neúspěchu nejen že se nemáme bát, ale že ho lze i pozitivně využít a hlavně že i omyly patří do repertoáru těch nejúspěšnějších. 

Na loňském GBG FailConu to skvěle ukázali např. Karel Janeček, Pavel Sodomka, Vítek Vrba, Tomáš Hajzler nebo Ondřej Bartoš ([**záznam z DevFestu Praha 2012**](http://www.youtube.com/watch?v=M84m1wV8OaQ)). I letos se potkáte s pěti hvězdami, které ukážou, že na cestě k úspěchu nutně potkáte i neúspěchy. A jen doufejme, že GBG #FailCon nebude #fail.

GBG FailCon vám přináší ([Google Business Group ČR](http://www.gug.cz/cs/gbg/skupiny/prague)), součást GUG.cz zaměřená na využití Google v podnikání.

Letošní GBG FailCon řečníci
---------------------------

[**Tomáš Čupr**](/program/tomas-cupr.html) je bezesporu jeden z nejvýraznějších českých internetových podnikatelů současnosti. Ať už je řeč o jeho nejznámějším výtvoru v podobě Slevomatu, případně jeho novějším projektu Dáme jídlo, vždy jsou s diskuzí spojené velké emoce a nemalá míra kontroverze. I tento český Mark Zuckerberg se při cestě za nebývalým úspěchem setkal s nejedním životním failem a na GBG Failconu máte jedinečnou příležitost vyslechnout si tento příběh v jeho osobním podání.

[**Eduard Kučera**](/program/eduard-kucera.html) se do historie internetové bezpečnosti nesmazatelně zapsal již v roce 2002 s vypuštěním free verze populárního programu avast!. Ten v současnosti využívá přes 170 milionů uživatelů po celém světě, což také dopomohlo tomu, že je firma AVAST software jednou z hrstky českých firem obchodovatelných na Wall Street. Jeho životní příběh ale zdaleka nekončí na virtuálním bojišti rezidentních štítů a ochran. Jaké faily prožil podnikatel roku 2009, jehož moto zní „Kdo neriskuje, nevydělává“, si můžete na vlastní uši vyslechnout 23. listopadu.

Investor, vizionář, jeden z otců současné podoby internetu v ČR, to jsou jen některá z označení [**Pavla Doležala**](/program/pavel-dolezal.html), zakladatele Ataxo a jednoho z duchovních otců Atlas.cz. Nahlédněte s námi do zákulisí jednotlivých vzestupů i tvrdých pádů, které jej v životě provázely. Třeba odhalíte, co i vám pomůže vždy vstát a zkoušet to dál, až do úspěšného konce.

Muzikantka, scénáristka, designérka a především jedna z nejvýraznějších českých režisérek současnosti, to jsou jen některé z charakteristik [**Alice Nellis**](/program/alice-nellis.html), která v sobotu rovněž vystoupí na pódium GBG FailConu. Alice se na plátna českých kin dostala již v roce 2000 se svým debutem Ene benne, ale až její druhý celovečerní snímek Výlet se zapsal výrazně do české novodobé kinematografie.

[**Milan Cais**](/program/milan-cais.html) je v mnoha ohledech renesanční člověk a jedna z klíčových osobností současné hudební a výtvarné kultury. V letošním roce oslavil společně s kapelou Tata Bojs 20 výročí existence, během kterých dokázali nahrát již 15 alb, natočit 2 DVD, vydat 1 knihu). O tom, že hudba v Milanově životě nekončí na prahu studia či koncertního pódia se můžete přesvědčit na vlastní ruce/oči také v rámci některé z interaktivních výstav (aktuálně například Vikýře PLAY v Malostranské besedě), na jejichž realizaci se rovněž podílí.

